\chapter{Závěr}
\label{9-zaver}

Cílem této bakalářské práce bylo nastudování algoritmů pro
slučování vektorových map (\textit{vector to vector conflation})
a~následné vytvoření zásuvného modulu pro \zkratkatext{QGIS}, 
který pomocí těchto algoritmů umožní zpracování dat. Kromě 
toho je výstupem práce i~přehled některých existujících 
nástrojů zabývajících se slučováním map.

Výsledný zásuvný modul \textbf{Conflate} z~daných vstupních 
vrstev na~základě para\-metrů zvolených uživatelem vytvoří novou 
vrstvu, která je kombinací původních. Samotné algoritmy týkající 
se slučování datasetů jsou implementovány v~externí C++ knihovně
\zkratka{GEOC} využívající knihovnu \zk{GEOS}. 

Knihovna \zk{GEOC} je navržena nezávisle na~\zk{QGIS} \zk{API} tak, 
aby ji bylo možné případně později využít i~jinými programy. Zatím
obsahuje tři základní algoritmy pro sloučení vektorových dat. 
K~problému sjednocení vektorových map existuje mnoho přístupů. 
Aplikace všech by však byla příliš náročná, proto byl zvolen jediný 
přístup zabývající se pouze geometrickými vlastnostmi dat.

Jelikož se jedná o~poměrně novou oblast v~\zk{GIS}, bylo
obtížné najít literaturu, která by popisovala nějaké obecné 
algoritmy. Většina dosavadních prací či článků se totiž zabývá 
spojováním map pro nějaký specifický případ. Proto bylo při 
implementaci nutné některé věci řešit na~základě vlastního uvážení. 
Přesto však výsledky zpracování pomocí použitých algoritmů
odpovídají původní představě o~funkcionalitě zásuvného modulu.

Přestože knihovnu i~zásuvný modul je možné ještě v~různých směrech 
mírně vylepšit, lze říci, že stanovené cíle práce byly splněny. 
Zásuvný modul už nyní lze využít pro některé praktické úlohy.
Algoritmus \textit{Vertex Snapper} se hodí například pro napojení
dvou blízkých vrstev, aby výsledkem byla topologicky správná data,
nebo pro napasování hranic parcel k~hranicím katastrálního území atp.
\textit{Coverage Alignment} lze využít pro úpravu méně přesné, avšak
obsáhlejší mapy dle přesnějšího zdroje. Konkrétně například pro 
zarovnání map z~OpenStreetMap, které jsou sice velmi podrobné, ale
nedosahují takové geometrické přesnosti. Poslední algoritmus
\textit{LineMatcher} je díky svému zaměření na liniová data vhodný
pro spojování map silničních sítí, zpřesnění map tras vytvořených 
pomocí \zk{GNSS} technologií apod. 

Nejbližším krokem by nyní mělo být uvedení projektu do~takového 
stavu, aby mohl být poskytnut uživatelům programu \zkratkatext{QGIS}.